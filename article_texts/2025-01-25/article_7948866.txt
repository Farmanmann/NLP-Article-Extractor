یک روز پس از آنکه دونالد ترمپ،‌ رییس جمهور ایالات متحده،‌ گفت که می‌خواهد جهان "خلع سلاح هسته‌ای" شد،‌ کرملین روز جمعه ۲۴ جنوری (پنجم دلو) گفت که می‌خواهد مذاکرات خلع سلاح هسته‌ای با ایالات متحده را "هرچه زودتر" از سر بگیرد. مذاکرات بین دو قدرت هسته‌ای بزرگ جهان در پی تنش‌های مربوط به درگیری اوکراین به بن‌بست رسید. مسکو در سال ۲۰۲۳ پس از آنکه روابط آن با واشنگتن رو به وخامت گرایید، از آخرین توافق کنترول تسلیحات-پیمان استراتیژیک کاهش تسلیحات جدید (‌New START) خارج شد. پیمان استراتیژیک کاهش تسلیحات جدید آخرین توافق دوجانبه در نوع خود بین دو قدرت هسته‌ای عمدهٔ جهان است، کشورهایی که بیشترین تسلیحات هسته‌ای جهان را در اختیار دارند. هر دو جناح،‌ ایالات متحده و سوریه،‌ گفته‌اند که تا سال ۲۰۲۶ به‌طور یکجانبه به محدودیت‌های جنگ‌افزارهای هسته‌ای که در این معاهده ذکر شده، پایبند خواهند بود، اما هنوز برای یافتن یک جایگزین به توافق نرسیده‌اند و مذاکرات برای ماه‌ها متوقف شده است. دیمیتری پسکوف، سخنگوی کرملین، گفته است"ما علاقه‌مندیم که روند مذاکره هرچه زودتر آغاز شود." او همچنین افزود که " توپ در میدان امریکایی‌ها است که تماس‌ها را به طور یکجانبه را متوقف کردند." دونالد ترمپ، رییس‌جمهور ایالات متحده روز پنجشنبه در سخنانی در خطاب به شرکت‌کنندگان نشست داووس گفت که مایل است چین نیز در مذاکرات کنترول تسلیحات هسته‌ای مشارکت داشته باشد. ترمپ با اظهار تمایل به خلع سلاح هسته‌ای در جهان، افزود که ولادیمیر پوتین، رییس ‌جمهور روسیه، "واقعاً از ایده کاهش مسیر هسته‌ای در دوره نخست ریاست جمهوری ترمپ خوشش می‌آمد." ترمپ در ادامه گفت: "چین هم باید می‌آمد. چین نیز از آن خوشش می‌آمد." رییس جمهور ایالات متحده همچنین هشدار داد که زرادخانه هسته‌ای بیجینگ "در مقطعی چهار یا پنج سال آینده" به زرادخانه هسته‌ای واشنگتن خواهد رسید. ترمپ افزود:‌ "بنابراین، می‌خواهیم بیبینیم که آیا می‌توانیم تسلیحاتی هسته‌ای را کاهش بدهیم و فکر بسیار احتمال آن وجود دارد." پوتین از زمان تهاجم نظامی بر اوکراین در فبروری ۲۰۲۲ بارها استفاده از تسلیحات هسته‌ای را به کار برده است. رییس جمهور روسیه همچنین در نومبر دوکتورین جدید هسته‌ای آن کشور را امضا کرد که برای کاربرد تسلیحات اتمی در برابر تهدیدات علیه تمامیت ارضی روسیه، شرایط را سهل‌تر می‌کند. پیمان استراتیژیک کاهش تسلیحات جدید آخرین توافق دوجانبه در نوع خود بین دو قدرت هسته‌ای عمدهٔ جهان است، کشورهای که بیشترین تسلیحات هسته‌ای جهان را در اختیار دارند این پیمان در سال ۲۰۱۰ میلادی میان ایالات متحده و روسیه امضا شد، پیمانی که بر اساس آن، هر یک از این دو کشور باید موجودی زرادخانه هسته‌ای‌شان را به ۱۵۵۰ کلاهک کاهش دهند. بر اساس این پیمان،‌ ایالات متحده و روسیه همچنین ملزم اند تا دستگاه‌های پرتاب و بمب‌افگن‌های سنگین خود را به ۸۰۰ کاهش دهند، رقمی که هنوز هم کافی است کرهٔ زمین را چندین بار از بین ببرد. ولادیمیر پوتین، رییس جمهور روسیه، در جنوری ۲۰۲۱ توافق کرد تا این پیمان برای پنج سال دیگر‌یعنی تا سال ۲۰۲۶ میلادی، تمدید شود. بر اساس مفاد این پیمان،‌ مسکو و واشنگتن هر کدام اجازه دارند تا هر سال کمتر از ۲۰ بار از پایگاه‌ هسته‌ای یکدیگر بازرسی کنند. در تهیهٔ‌ این گزارش از خبرگزاری فرانس پرس کار گرفته شده است.

گروه