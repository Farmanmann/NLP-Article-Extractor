راشد خان، ستارهٔ معروف کرکت افغانستان و جهان، به درگذشت علی رضا آساهی، قهرمان دو مرتبه‌ای پرورش اندام جهان ابراز تاسف کرده و تعهد کرد که با خانواده‌اش کمک فراهم کند.

علی رضا آساهی روز گذشته ۲۲ جنوری (سوم دلو) در کابل چشم از جهان بست.

فدراسیون پرورش اندام دلیل درگذشت آقای آساهی را اعلام نکرده، اما گفته می‌شود که دلیل مرگ آساهی سکته قلبی بوده است.

راشد خان در صفحهٔ فیسبوک‌اش نگاشته است: "با اندوه فراوان خبر دریافت نمودم که یک تن از قهرمانان ورزشی افغانستان علی رضا آساهی وفات نموده. خداوند بهشت را نصیبش کند. به فامیل و عزیزان اش تسلیت می گویم."

او همچنان نگاشته است: "سعی می‌کنم که برابر با توانم در این روز سخت به خانوادهٔ مرحومی رسیدگی کنم."

علی‌رضا آساهی در سال‌های ۲۰۲۳ و ۲۰۲۴ پشت سر هم توانست مدال طلا را در رشته پرورش‌اندام و در کتگوری پیشکسوتان در مسابقات جهانی این رشته به‌دست بیاورد.

آساهی در هنر رزمی کاراته الی کمربند سیاه کار کرده و بعد از آن به رشته پرورش‌اندام رو آورد و موفقیت‌های چشم‌گیری را در سه سال اخیر عمرش کسب کرد.

گروه